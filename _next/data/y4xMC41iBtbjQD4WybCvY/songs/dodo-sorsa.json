{"pageProps":{"song":{"title":"Dodo-sorsa","lyrics":"Hei Dodo-sorsa,\nolet kadonnut keskellä yötä.\nRäpylöittesi läpse vaimeni lähtösi myötä.\n\nHei Dodo-sorsa,\njäi karttasi yöpöydän alle.\nSinun pelkään eksyvän yksin maailmalle.\n\nKierrätkö kanssa raidallisen matka-arkun\nläpi Närpiön, Piikkiön, Köyliön, Söörmarkun?\nTiedätkö, että kohta on syksy ja halla?\nYöt ovat liian kylmiä kaikkialla.\n\nHei Köyliön pöllöt,\noletteko kuulleet Dodosta?\nOn kadonnut Dodo, Dodo, Dodo lintukodosta.\n\nHei radiot ja töllöt,\netsintäkuulutus eetteriin.\nSaa muuten Dodo, Dodo, Dodo haulin höyheniin.\n\nHei Dodo-sorsa,\non höyhen pehmeä hellä.\nSe kutittaa kun sitä pyöritän kämmenellä.\n\nHei Dodo-sorsa,\nminä kökötän portaiden päässä.\nVoi, miten sinä pöhkö selviät pakkassäässä?\n\nHei Köyliön pöllöt,\noletteko kuulleet Dodosta?\nOn kadonnut Dodo, Dodo, Dodo lintukodosta.\n\nHei radiot ja töllöt,\netsintäkuulutus eetteriin.\nSaa muuten Dodo, Dodo, Dodo haulin höyheniin.\n\nHei Dodo-sorsa,\ntunnen viileän tuulen.\nIkävöin sinua, huoli jo painaa mieltä.\nKeinussa istun ja yhtäkkiä kuulen\ntuttua läpsettä, kaakatusta pihatieltä.\n\nSe on Do-do-do-do-do!...\n","filename":"dodo-sorsa.md"},"bookNames":["tekis-2017"]},"__N_SSG":true}